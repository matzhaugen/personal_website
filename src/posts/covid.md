---
title: Hva var egentlig resultatene fra den første Pfizer vaksinestudien? 
description: Ny informasjon tyder på at det er ting som holdes skjult for allmenheten. 
date: Dec 14, 2021
authors: Matz Haugen
---


The Food and Drug Administration (FDA), som godkjente vaksinen til Pfizer, har blitt spurt i en amerikansk rettsinstans om å fremlegge alle dokumentene som var involvert i godkjenningsprosessen av vaksinen. Som svar krever FDA å vente til 2096 med å legge frem alle dokumentene, ifølge [Aaron Siri](https://aaronsiri.substack.com/p/fda-doubles-down-asks-federal-judge) som er advokaten i saken. Hvorfor spør FDA om så lang tid til å legge frem fakta?

Det kan ha noe med at i den første biten av dokumentene som allerede har blitt sluppet er det notert 42000 negative bivirkninger inkludert 1200 dødsfall i perioden desember 2020 til slutten av februar 2021, som var studieperioden Pfizer brukte. ([FDA-2021](https://phmpt.org/wp-content/uploads/2021/11/5.3.6-postmarketing-experience.pdf)). FDA har [valgt](https://trialsitenews.com/fdas-forced-hand-drops-pfizers-bombshell-safety-document/) å holde antall doser gitt i denne perioden hemmelig, så det er umulig å få en insidensrate, men Pfizer [tjente](https://www.fool.com/investing/2021/07/13/covid-19-vaccines-how-much-revenue-in-2021/) alene rundt 40 milliarder dollar på coronavaksinen i 2021 og har [fraskrevet](https://aaronsiri.substack.com/p/covid-19-vaccine-manufacturers-can) seg erstatningsansvar for bivirkninger, så de har liten grunn til å skynde seg. Og når tidligere FDA direktør [Scott Gottlieb](https://www.pfizer.com/people/leadership/board-of-directors/scott_gottlieb-md) sitter i styret til Pfizer, og FDA [mottar](https://www.fda.gov/about-fda/fda-basics/fact-sheet-fda-glance) 45% av budsjettet fra industri, kan ting fort bli komplisert.

Problemer med studien har nylig blitt beskrevet i *The British Medical Journal* (BMJ), der journalist Paul Thacker [rapporterer](https://www.bmj.com/content/375/bmj.n2635) 2. november 2021 flere test stasjoner i Texas falsifiserte data, brukte ukvalifisert personell og var trege å behandle bivirkningsmeldinger. En ansatt var bekymret for utviklingen og sendte inn en klage til FDA. Hun fikk sparken samme dag. Peter Doshi, professor ved University of Maryland og redaktør i BMJ, var allerede i Januar 2021 kritisk til vaksinestudien da han [skrev](https://blogs.bmj.com/bmj/2021/01/04/peter-doshi-pfizer-and-modernas-95-effective-vaccines-we-need-more-details-and-the-raw-data/) at at om man bare ser på kliniske symptomer uten en PCR prøve vil effektiviteten på vaksinen falle til 19%. Ikke akkurat noe og skryte av, spesielt ikke når grenseverdien for godkjennelse er 50%, satt av FDA, altså en halvering av risiko for sykdom.

En av bivirkningene med vaksinene som kanskje har fått størst oppmerksomhet er hjerteproblemer, spesielt hos [yngre folk](https://openvaers.com/covid-data/myo-pericarditis). I en artikkel nylig publisert i journalen *Circulation*, konkluderer [S. Gundry (2021)](https://www.ahajournals.org/doi/10.1161/circ.144.suppl_1.10712) med at "mRNA-vaksinene dramatisk øker betennelsen i endotelet og T-celleinfiltrasjonen av hjertemuskelen og kan forklare observasjonene av økt trombose, kardiomyopati og andre vaskulære hendelser etter vaksinasjon". Gundry ser en 2.5 ganger økning i risiko for akutte hjerteproblemer etter vaksinering. Folk som er skadet fra vaksinene har tatt saken i egne hender får å formidle historien sin (f.eks. [vaxtestimonies.org](https://vaxtestimonies.org/en/)). 

Dette reflekteres også i den amerikanske bivirkningsdatabasen Vaccine Adverse Event Reporting System (VAERS) som har registrert over 8500 hjerterelaterte tilfeller innenfor USA ([openvaers.com](https://openvaers.com/covid-data)). Disse tilfellene er frivillig sent inn av pasienter og det kan selvfølgelig være noen av disse tilfellene som kommer av grunner ikke relatert til vaksinen. Om man regner med at [72% av den 330 millioner](https://ourworldindata.org/covid-vaccinations) store amerikanske befolkningen er minst delvis vaksinert, er det bare rundt 36 per million vaksinerte som har rapportert disse tilfellene.

Men det er studier som som tilsier at bivirkningstilfellene i VAERS er underrepresentert. For eksempel fant [Baker et. al (2015)](https://www.ncbi.nlm.nih.gov/pmc/articles/PMC6642796/) i en studie publisert i *Clinical Infectious Diseases* at om man forbedrer VAERS systemet med en elektronisk komponent vil rapporteringsraten øke 30 ganger. I så fall ville hjerteproblemer ha rammet nærmere 1000/million vaksinerte. Men dette var en studie som kom ut før folk ble tvunget til å ta vaksinen, så man må regne med at rapporteringsraten må justeres noe. I tillegg vil nok alvorlighetsgraden av bivirkningen øke sannsynligheten for at noen ville rapportert den. For eksempel er det 9000 dødsfall registrert i USA som grunnet av covid-vaksinen i VAERS. Det kan tenkes at dette er mer nøyaktig rapportert. Det samme kan man si om de 10000 permanente lammelsene som er registrert. 

Man kan også spørre seg om hvor mange av rapportene ikke er fra vaksinene, og derfor et "falsk" bivirkningstilfelle fra vaksinen. For å svare på dette spørsmålet kan man se på timingen av tilfellet og sammenligne med når vaksinen ble gitt. Om det ikke er noen forbindelse mellom vaksinen og den påståtte bivirkningen vil man forvente å ikke se at vaksinetidspunktet og bivirkningstidspunktet har noen sammenheng. Neil Miller hadde akkurat denne hypotesen da han studerte dødelighet blant spedbarn og vaksinering i artikkelen *Vaccines and sudden infant death: An analysis of the VAERS database 1990–2019* publisert i journalen *Toxicology Reports*. Innenfor et rapporteringsvindu på 60 dager fant han at 58% av dødsfall registrert i VAERS skjedde innen 3 dager av vaksinering og 78% av dødsfall skjedde innen en uke ([Miller 2021](https://www.sciencedirect.com/science/article/pii/S2214750021001268)). Dette er betydelig mer en forventet med en jevn dødsfallsandel på 12% etter 7 dager. En lignende analyse kan gjøres for covid-vaksinen der man vil se at dødsfall er registrert høyest de første dagene; 1818 på vaksinedagen, 1630 en dag etter, 1081 to dager etter, og så videre helt til 32 dødsfall 75 dager etter vaksinen ([vaersanalysis.info, 3-12-21](https://vaersanalysis.info/2021/12/11/vaers-summary-for-covid-19-vaccines-through-12-03-2021/)). 

I Norge er det [registrert](https://legemiddelverket.no/godkjenning/koronavaksiner/meldte-mistenkte-bivirkninger-av-koronavaksiner) 231 dødsfall. Halvparten av de ca 44000 innsendte bivirkningsmeldingene er enda ikke behandlet. Disse dødsfallene kan sammenlignes med de 1141 døde med påvist Covid-19 virus i kroppen, men ifølge FHI er "Covid-19 ikke nødvendigvis den underliggende årsak til dødsfallet" ([uke-rapport 48 2021](https://www.fhi.no/contentassets/8a971e7b0a3c4a06bdbf381ab52e6157/vedlegg/2021/ukerapport-uke-48-29.11---05.12.21.pdf)). Det er verdt å notere seg her at svineinfluensa vaksinen hadde per 2013 [10 registrerte](https://lovoghelse.no/2021/11/02/bivirkningstallene-for-covid-vaksinene/) dødsfall etter 2,2 mill. vaksinerte. For leger kan den Hippokratiske ed bli ubeleilig, for ikke å snakke om Nurnbergkoden, men for de som vil beholde jobben er det vanskelig å nekte å vaksinere folk. 

Istedenfor å diskutere negative bivirkninger eller at vi har [*flere*](https://www.fhi.no/contentassets/8a971e7b0a3c4a06bdbf381ab52e6157/vedlegg/2021/ukerapport-uke-48-29.11---05.12.21.pdf) innlagte i år med utbredt vaksinering enn i fjor uten vaksinering, diskuterer vi heller hvordan vi kan øke vaksineopptaket med vaksinepass for å begrense bevegelighet og bruk av samfunnsgoder; tiltak som [gnisser mot](https://lovoghelse.no/2021/11/16/tiltakene-grunnloven-og-forholdsmessighet/) Grunnloven §93, via nedverdigende behandling, §102, via personlig integritet, og §106, via begrenset bevegelighet.
