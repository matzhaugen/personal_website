---
title: Hva var egentlig resultatene fra den første Pfizer vaksinestudien? 
description: Ny informasjon tyder på at det er ting som holdes skjult for allmenheten. 
date: Dec 14, 2021
authors: Matz Haugen
---


The Food and Drug Administration (FDA), som godkjente vaksinen til Pfizer, har blitt spurt i en amerikansk rettsinstans om å fremlegge alle dokumentene som var involvert i godkjenningsprosessen av vaksinen. Som svar krever FDA å vente til 2096 med å legge frem alle dokumentene, ifølge [Aaron Siri](https://aaronsiri.substack.com/p/fda-doubles-down-asks-federal-judge) som er advokaten i saken. Hvorfor spør FDA om så lang tid til å legge frem fakta?

Det kan ha noe med at i den første biten av dokumentene som allerede har blitt sluppet er det notert 42000 negative bivirkninger inkludert 1200 dødsfall i perioden desember 2020 til slutten av februar 2021, som var studieperioden Pfizer brukte. ([FDA-2021](https://phmpt.org/wp-content/uploads/2021/11/5.3.6-postmarketing-experience.pdf)). Pfizer eller FDA har [valgt](https://trialsitenews.com/fdas-forced-hand-drops-pfizers-bombshell-safety-document/) å holde antall doser gitt i denne perioden hemmelig, så det er umulig å få en insidens-rate, men Pfizer [tjente](https://www.fool.com/investing/2021/07/13/covid-19-vaccines-how-much-revenue-in-2021/) alene rundt 40 milliarder dollar på coronavaksinen i 2021, så de har liten grunn til å kynne seg å dele mer informasjon. Og når tidligere FDA direktør Scott Gottlieb sitter på styret til Pfizer, kan ting fort bli komplisert.

Problemer med studien har nylig blitt beskrevet i *The British Medical Journal* (BMJ), der journalist Paul Thacker [rapporterer](https://www.bmj.com/content/375/bmj.n2635) 2. november 2021 flere test stasjoner i Texas falsifiserte data, brukte ukvalifisert personell og var trege å behandle bivirkningsmeldinger. En ansatt var bekymret for utviklingen og sendte inn en klage til FDA. Hun fikk sparken samme dag. Peter Doshi, professor ved University of Maryland og redaktør i BMJ, var allerede i Januar 2021 kritisk til vaksinestudien da han [skrev](https://blogs.bmj.com/bmj/2021/01/04/peter-doshi-pfizer-and-modernas-95-effective-vaccines-we-need-more-details-and-the-raw-data/) at at om man bare ser på kliniske symptomer uten en PCR prøve vil effektiviteten på vaksinen falle til 19%. Ikke akkurat noe og skryte av, spesielt ikke når grenseverdien for godkjennelse er 50%, satt av FDA, altså en halvering av risiko for sykdom.

En av bivirkningene med vaksinene som kanskje har fått størst oppmerksomhet er hjerteproblemer. I en artikkel nylig publisert i journalen *Circulation*, konkluderer S.R. Gundry med at "mRNA-vaksinene dramatisk øker betennelsen i endotelet og T-celleinfiltrasjonen av hjertemuskelen og kan forklare observasjonene av økt trombose, kardiomyopati og andre vaskulære hendelser etter vaksinasjon." ([Gundry 2021](https://www.ahajournals.org/doi/10.1161/circ.144.suppl_1.10712)). Gundry ser en 2.5 ganger økning i risiko for akutte hjerteproblemer etter vaksinering. Folk som er skadet fra vaksinene har tatt saken i egne hender får å formidle historien sin (f.eks. [1000covidstories.com](https://1000covidstories.com) og [vaxtestimonies.org](https://vaxtestimonies.org/en/)). 

Dette reflekteres også i den amerikanske bivirknings-databasen Vaccine Adverse Event Reporting System (VAERS) som har registrert over ca 3000 myokarditt tilfeller innenfor USA ([vaersanalysis.info](https://vaersanalysis.info/2021/12/11/vaers-summary-for-covid-19-vaccines-through-12-03-2021/)). Disse tilfellene er frivillig sent inn av pasienter og det kan selvfølgelig være noen av disse tilfellene som kommer av grunner ikke relatert til vaksinen. Om man regner med at [72% av den 330 millioner](https://ourworldindata.org/covid-vaccinations) store amerikanske befolkningen er full- eller delvis vaksinert, er det bare rundt 0.01% av alle vaksinerte som har rapportert denne diagnosen. 

Men det er flere studier som som tilsier at bivirkningstilfellene i VAERS er underrepresentert. For eksempel fant [Baker et. al](https://www.ncbi.nlm.nih.gov/pmc/articles/PMC6642796/) i en studie publisert i *Clinical Infectious Diseases* i 2015 at om man forbedrer VAERS systemet med en elektronisk komponent vil rapporteringsraten øke 30 ganger. I så fall ville hjerteproblemer ha rammet nærmere 0.3% av vaksinerte. Men dette var en studie som kom ut før folk ble tvunget til å ta vaksinen, så man må regne med at rapporteringsraten må justeres noe. I tillegg vil nok alvorlighetsgraden av bivirkningen øke sannsynligheten for at noen ville rapportert den. For eksempel er det 9000 dødsfall registrert i USA som grunnet av covid-vaksinen i VAERS. Det kan tenkes at dette er noe mer nøyaktig rapportert. Det samme kan man si om de 10000 permanente lammelsene som er registrert. 

Man kan også spørre seg om hvor mange av rapportene ikke er fra vaksinene, og derfor et "falsk" bivirkningstilfelle fra vaksinen. For å svare på dette spørsmålet kan man se på timingen av tilfelle og sammenligne med når vaksinen ble gitt. Om det ikke er noe forbindelse mellom vaksinen og den påståtte bivirkningen vil man forvente å ikke se at vaksinetidspunktet og bivirkningstidspunktet ikke har noen sammenheng. Neil Miller hadde akkurat denne hypotesen da han studerte dødelighet blant spedbarn og vaksinering i artikkelen *Vaccines and sudden infant death: An analysis of the VAERS database 1990–2019 and review of the medical literature* publisert i journalen *Toxicology Reports*. Innenfor et rapporteringsvindu på 60 dager fant han at 58% av dødsfall registrert i VAERS skjedde innen 3 dager av vaksinering, mens 78% av dødsfall skjedde innen en uke ([Miller 2021](https://www.sciencedirect.com/science/article/pii/S2214750021001268)). Dette er betydelig mer en forventet med en jevn dødsfallsandel på 12% etter 7 dager. En lignende analyse kan gjøres for covid-vaksinen der man vil se at dødsfall er registrert høyest de første dagene; 1818 på vaksinedagen, 1630 en dag etter, 1081 to dager etter, og så videre helt til 32 dødsfall 75 dager etter vaksinen ([vaersanalysis.info, 3-12-21](https://vaersanalysis.info/2021/12/11/vaers-summary-for-covid-19-vaccines-through-12-03-2021/)). 

I Norge er det [registrert](https://legemiddelverket.no/godkjenning/koronavaksiner/meldte-mistenkte-bivirkninger-av-koronavaksiner) 231 dødsfall. Halvparten av de ca 44000 innsendte bivirkningsmeldingene er enda ikke behandlet. Disse dødsfallene kan sammenlignes med de 1141 døde med påvist Covid-19 virus i kroppen, men ifølge FHI er "Covid-19 ikke nødvendigvis den underliggende årsak til dødsfallet" ([uke-rapport 48 2021](https://www.fhi.no/contentassets/8a971e7b0a3c4a06bdbf381ab52e6157/vedlegg/2021/ukerapport-uke-48-29.11---05.12.21.pdf)). Det er verdt å notere seg her at svineinfluensa vaksinen hadde per 2013 [10 registrerte](https://lovoghelse.no/2021/11/02/bivirkningstallene-for-covid-vaksinene/) dødsfall etter 2,2 mill. vaksinerte. Man kan lure på hvor mange som vet disse fakta før de velger å vaksinere seg. For leger kan den Hippokratiske ed bli ubeleilig, men for de som vil beholde jobben er det vanskelig å nekte å vaksinere folk. 

Istedenfor å diskutere negative bivirkninger diskuterer vi heller hvordan vi kan øke vaksineopptaket med vaksinepass og lignende for å begrense bevegelighet. Nord-Korea [har også](https://www.theclever.com/16-ridiculous-laws-that-only-exist-in-north-korea/) et bevegelighets-pass. Det er blant annet for å forhindre at folk kommer fra andre byer for å samle seg og protestere, og det fungerer.
